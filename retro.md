Start, Stop, Continue, More of, Less of Wheel on retrospektiivitekniikka, jossa piirretään ympyrä, ja jaetaan se viiteen osaan. näihin kirjoitetaan asioita, joita halutaan aloittaa, lopettaa, jatkaa, lisätä tai vähentää. Tämän jälkeen käydään keskustellen läpi sprintin aikana käytettyjä toimintatapoja, ja kirjotetaan nämä ympyrään omaan kategoriaansa. Näin saadaan posteri, josta voidaan valita toimintatapoja joita lisätään, vähennetään, muutetaan tai otetaan käyttöön. Tämä tekniikka keskittyy juurikin toimintatapojen pohtimiseen. Glad, Sad, Mad taas on retrospektiivitekniikka, joka painottaa tiimin tunteita erilaisia huomioita kohtaan. Ensin yksitellen kirjoitetaan huomioita sprintistä post-it lapuille. Seuraavaksi tiimi esittelee vuorotellen lappunsa, ja laittaa ne taululle kategoriaan glad, sad tai mad sen mukaan, mitä tunteita kyseiset huomiot aiheuttavat. Tämän jälkeen yhdessä valitaan osa näistä huomioista tarkempaan käsittelyyn. Näistä keskustellaan retrospektiivin “puheenjohtajan” johdolla, ja pohditaan toiminnan kehittämistä näiden huomioiden perusteella.